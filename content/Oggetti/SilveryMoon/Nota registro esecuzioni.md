Dopo una serie di indagini, coadiuvate dalle informazioni ricevute da [buco nella pagina] in qualità di informatore e che rimarrà anonimo nei futuri atti per preservare la sua sicurezza, il soggetto denominato Gaoler insieme alla sua banda è stato fermato e arrestato.

A seguito di approfondita e tempestiva perquisizione dei locali e delle proprietà confiscate, sono state ritrovate diverse prove prima che potessero essere distrutte. Il capo d’accusa pertanto è passato da contrabbando di beni e opere d’arte ad altri reati connessi all’estorsione, all’usura, alla ricettazione, a furti su commissione con aggravanti di aggressioni fisiche, maltrattamenti e minacce. Alcuni imputati sono inoltre accusati di omicidio e assassinio. Si è ipotizzato inoltre il coinvolgimento dell’organizzazione con sparizioni e rapimenti volti alla tratta clandestina, tuttavia non è stata trovata prova alcuna a sostenere questa pista.

Sono sorti in ultimo legami, comprovati da numerosi scambi di denaro e merci, con banditi agenti tra i territori di Silverymoon e Sundabar, ancora non identificati. Si è creata una collaborazione congiunta con la forze della guardia di Sundabar che ha dato esito infruttuoso.

Si scongiura che la banda possa ricrearsi. Tutti gli imputati hanno ammesso le loro colpe e sono stati giudicati colpevoli, ad eccezione di Gaoler il quale non si è mai definito né colpevole né innocente anche di fronte a prove della sua colpevolezza e a testimonianze riferite dagli altri arrestati.

  

Di seguito sono riportate le condanne emesse dal Generale Ernest Alathar in qualità di giudice in carica:

- Gaoler, colpevole, condannato alla pena capitale 
- Rick detto Pugno di Ferro, colpevole, condannato alla pena capitale
- Fester Borlander, colpevole, condannato alla pena capitale
- Harry Riverspoon, colpevole, condannato alla pena capitale
- Edwind Poe, colpevole, condannato alla pena capitale
- Fanny Phelps, colpevole condannata alla pena capitale
- Gatwy, colpevole, condannato alla pena capitale
- Drums, colpevole, condannato a 30 anni di reclusione per patteggiamento
- Lamh Derek, colpevole, condannato a 25 anni di reclusione
- Gracel, colpevole, condannata a 25 anni di reclusione

Le esecuzioni si sono svolte presso la Casa degli Invincibili, le salme sono state sepolte nel cimitero di Silverymoon in un mausoleo di proprietà di Gaoler.

I detenuti sono custoditi nelle prigioni della Casa degli Invincibili.

-------------------------------------------------------

NOTA: Gracel si è ammalato, Derek morto durante una rissa (attaccabrighe, si trovava spesso in risse)